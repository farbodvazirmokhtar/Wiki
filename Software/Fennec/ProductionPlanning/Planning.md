---
title: برنامه ریزی تولید  
author: سمانه رشوند  
description: برنامه ریزی تولید، دنباله‌ای از مراحل است که تولیدکنندگان را قادر می‌سازد تا هوشمندانه کار کرده و روند تولید خود را به بهترین شکل ممکن بهینه نمایند.
dateModified: 2022/11/05 
datePublished: 2022/11/05
uid: Software\Fennec\ProductionPlanning
---
# برنامه ریزی

برنامه ریزی در واقع تنظیم کننده هدف ها و مقاصد سازمانی بوده که می تواند دارای بازه زمانی (کوتاه مدت، میان مدت و بلند مدت) باشد. تعیین محور زمانی در برنامه ریزی بسته به حجم تولید و سهم بازار هر سازمانی متفاوت خواهد بود.
بعنوان یه کارشناس برنامه ریزی باید تفاوت بین Planning, Programming, Scheduling و Controlling & Monitoring را بدانید.

* Planning: برنامه ریزی کردن
* Programming: برنامه نویسی کردن
* Scheduling: زمان بندی کردن
* Controlling & Monitoring: کنترل و مانیتور کردن فرآیند اجرایی و انجام اقدامات لازم


## مراحل مختلف برنامه ریزی:

در راستای افزایش قدرت رقابت پذیری، هر سازمان باید مراحل مختلف برنامه ریزی را به صورت سلسه مراتبی انجام دهد.

*	**اهداف:**
    *	هدف دارای تصویر ملموس و شفاف باشد.
    *  	هدف قابلیت اندازه گیری داشته باشد. (اگر نتوانیم نتایج فعلی را با نتایج برنامه ریزی مقایسه نماییم ارزیابی موفقیت یا شکست وجود ندارد)
    *	هدف باید قابل دستیابی و عملیاتی باشد.
    *	هدف باید واقع گرایانه باشد. (متناسب با توانمندی و استراتژی های سازمان باشد) هدف نباید وضعیت موجود باشد باید یک level بالاتر از سطح فعلی باشد. در واقع هدف باید چالش برانگیز باشد.
    *	بازه زمانی دستیابی به هدف مشخص شود.

*	**راهبردها و استراتژی ها:**
    *	طرح هایی که برای رسیدن به اهداف در سازمان بیان می شوند. 
    *	بسته به هدف و نوع سازمان مشخص می شوند.
    *	باید در برگیرنده اهداف سازمانی باشند.
    *	می توانند بلند مدت، میان مدت و کوتاه مدت باشند.
    
    انواع راهبردها:
    *	سازمانی: مربوط به کل سازمان و مسیر حرکتی آن است.
    *	عملیاتی: مربوط به هر عملکرد سازمانی و باید پیرو مسیر راهبردهای سازمانی باشند.

*	**راهکارها و تاکتیک ها:**
    *	روش و برنامه هایی که برای اجرایی کردن استراتژی ها به کار می بریم.

*	**بیانیه ماموریت:**
یک کار تیمی و مشارکتی است، اگر ماموریت یک سازمان (علت یا فلسفه وجودی سازمان) را مکتوب نموده و به اطلاع ذینفعان برسانیم و سپس آنها را در مسیر و جریان فعالیتهای سازمان قرار دهیم. بیانیه ماموریت را اجرا کرده ایم.

*	**ویژگی های متن بیانیه ماموریت:**
    *	چه خدمات یا کالایی ارائه می دهیم؟
    *	مشتریان محصول یا خدمات چه کسانی هستند؟
    *	مشخص نمودن بازار هدف
    *	استفاده از بهترین تکنولوژی ها جهت تولید محصول یا ارائه خدمات
    *	تداوم رشد بقا و سودآوری: هر فعالیتی که انجام می دهیم به سودآوری بیانجامد.
    *	اشاره به باورها و ارزش های سازمان
    *	مزیت رقابتی و برتری نسبت به رقبا چیست؟
    *	ایجاد یک تصویر ذهنی عمومی از سازمان در ذهن مشتریان و رقبا
    *	توجه به کارکنان: مهمترین منابع هر سازمانی نیروی انسانی آن می باشد.

*	چشم انداز: بیان آرمان ها و ارزشهای سازمان

## برنامه ریزی تولید:
فرآیند تصمیم گیری در خصوص منابعی است که سازمان برای عملیات تولید آینده خود به آنها نیاز دارد و همچنین تخصیص این منابع جهت تولید محصول مورد نظر در تعداد مورد نیاز و با کمترین هزینه.


### اهداف برنامه ریزی تولید:
*	رضایت مندی مشتری
*	کمک به مدیران جهت تصمیم گیری بهتر
*	استفاده مناسب از منابع
*	کاهش هزینه های تولیدی ناشی از اضافه کاری
*	کاهش هزینه های تولیدی ناشی از قرارداد جانبی
*	کاهش هزینه های نگهداری
*	ایجاد یک بانک اطلاعاتی مناسب