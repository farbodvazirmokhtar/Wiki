---
title: بررسی بهترین نرم افزارهای حسابداری به همراه قابلیتها
author: سمانه رشوند  
description: امروز میخواهیم با موضوع جذاب مقایسه بهترین نرم افزارهای حسابداری در خدمتتون باشیم. آیا با قابلیت های یکی از آنها آشنا باشیم می توانیم با بقیه نرم افزارهای حسابداری هم کار کنیم؟
dateModified: 2023/05/08  
datePublished: 2022/07/31 
uid: Financial/ComparisonOfTheTopFinancialSoftware  
---
امروز می‌خواهیم با موضوع جذاب مقایسه بهترین نرم افزارهای حسابداری در خدمتتون باشیم
بارها این سوال پیش آمده که نرم افزارهای حسابداری باهمدیگر چه فرقی دارند؟
آیا نیاز است که تمام نرم افزارهای حسابداری را یاد بگیریم؟
آیا با قابلیت‌های یکی از آنها آشنا باشیم می‌توانیم با بقیه نرم افزارهای حسابداری هم کار کنیم؟
آیا این نرم افزارها خیلی بهم شبیه هستند یا نه تفاوت زیادی باهم دارند؟

## 1. مقایسه براساس دانش حسابداری طبق بازار هدف:

**- نرم افزار هلو** نیازمند سطح پایینی از دانش حسابداری می‌باشد حتی بدون نیاز به دانش حسابداری هم می‌توان با این نرم افزار کار کرد. در واقع کدینگ ها بصورت پیش فرض در این نرم افزار تعریف شده است.

**- نرم افزار سپیدار** سطح متوسطه از دانش حسابداری را می‌طلبد. در نرم افزار سپیدار باید بصورت دستی کدینگ متناسب با فعالیت شرکتتان را تعریف نمایید.

**- نرم افزار سایان** علاوه بر قابلیت انعطاف پذیری دارای رابط کاربری ساده‌ای است که جهت استفاده از آن نیازمند دانش حسابداری متوسطه رو به بالا می‌باشد.
در این نرم افزار باید به ترتیب گروه حساب‌ها، کل و معین و تفصیل را تعریف نموده و سپس ارتباط تفصیل با معین را تعریف کنید.


## 2. مقایسه براساس امکانات نرم افزار:

* در **نرم افزار هلو** امکاناتی نظیر صدور سند، صدور فاکتور و گزارشات مختلفی در آن گنجانده شده است. اما این امکانات به صورت جامع وجود ندارد.
* در حالیکه در **نرم افزار سپیدار** ماژول‌هایی در نظر گرفته شده تا کاربری راحت تری برای شما داشته باشد. به فرض در بخش حسابداری، امور حسابداری خودتان را از مرحله کدینگ حسابداری تا عملیات صدور سند افتتاحیه و اختتامیه بصورت کامل می‌توانید انجام دهید. ماژول‌های دیگری نظیر مشتریان و فروش، دریافت پرداخت و حقوق دستمزد که اهمیت آن بر همگان مشخص است که چنین ماژول‌هایی را در سیستم هلو مشاهده نخواهیم کرد. تمام این موارد به بازار هدفی که آن شرکت‌ها برای تولید نرم افزارهای مالی شان در نظر گرفته‌اند بر می‌گردد.
* در **نرم افزار سایان**، ماژول‌های حسابداری و امور مالی بصورت جامع ارائه شده است که با توجه به نیاز کسب و کارهای مختلف امکان سفارشی سازی در آن وجود دارد. در این نرم افزار علاوه بر امکاناتی نظیر کدینگ‌های خاص، سفارشی سازی نرم افزار، امکان دریافت خروجی‌هایی مانند گزارشات بیمه، خرید و فروش فصلی، مالیات، صورت‌های مالی را نیز می‌توانیم داشته باشیم.


## 3. مقایسه براساس قدرت نرم افزار از لحاظ گزارش گیری:

* در **نرم افزار هلو** سطح تفصیلی یک سطحی آنهم از نوع ثابت می‌باشد.
* در **نرم افزار سپیدار** سطح تفصیلی از نوع شناور است اما یک سطح تفصیل با کد یونیک داریم
* در **نرم افزار سایان** سطح تفصیلی شناور با سطوح نامحدود می‌باشد.


بنابراین فرقی ندارد که شغل شما چیست، کوچک یا بزرگ، هر یک از این نرم‌افزارها در انواع مختلف و با توجه به مشاغل گوناگون در دسترس هستند. با توجه به صنف کاری شما و ویژگی‌هایی که از برنامه انتظار دارید، دامنه انتخابی متنوعی در هر سه کمپانی برای شما فراهم شده است. پس با توجه به خواسته‌های خود، اهداف و دامنه قیمتی مدنظرتان، نرم‌افزار موردنظر را می‌توانید انتخاب نمایید. 
