---
title:  مقایسه برترین نرم افزارهای مالی
author: سمانه رشوند  
description: امروز میخواهیم با موضوع جذاب مقایسه نرم افزارهای مالی در خدمتتون باشیم. آیا با قابلیت های یکی از آنها آشنا باشیم می توانیم با بقیه نرم افزارهای مالی هم کار کنیم؟
dateModified: 2022/12/12  
datePublished: 2022/07/31 
uid: Financial/ComparisonFinancialSoftware/ComparisonOfTheTopFinancialSoftware  
---
امروز میخواهیم با موضوع جذاب مقایسه نرم افزارهای مالی در خدمتتون باشیم
بارها این سوال پیش آمده که نرم افزارهای مالی باهمدیگر چه فرقی دارند؟
آیا نیازست که تمام نرم افزارهای مالی را یاد بگیریم؟
آیا با قابلیت های یکی از آنها آشنا باشیم می توانیم با بقیه نرم افزارهای مالی هم کار کنیم؟
آیا این نرم افزارها خیلی بهم شبیه هستند یا نه تفاوت زیادی باهم دارند؟

**1. مقایسه براساس دانش حسابداری طبق بازار هدف:**

* نرم افزار هلو نیازمند سطح پایینی از دانش حسابداری می باشد حتی بدون نیاز به دانش حسابداری هم می توان با این نرم افزار کار کرد. در واقع کدینگ ها بصورت پیش فرض در این نرم افزار تعریف شده است.
* نرم افزار سپیدار سطح متوسطه از دانش حسابداری را میطلبد. در نرم افزار سپیدار باید بصورت دستی کدینگ متناسب با فعالیت شرکتتان را تعریف نمایید.
* نرم افزار سایان نیازمند دانش حسابداری در سطح پیشرفته تری می باشد. در این نرم افزار باید به ترتیب گروه حسابها، کل و معین و تفصیل را تعریف نموده و سپس ارتباط تفصیل با معین را تعریف کنید.


**2. مقایسه براساس امکانات نرم افزار:**

* در نرم افزار هلو امکاناتی نظیر صدور سند، صدور فاکتور و گزارشات مختلفی در آن گنجانده شده است. اما این امکانات به صورت جامع وجود ندارد.
* در حالیکه در نرم افزار سپیدار ماژول هایی در نظر گرفته شده تا کاربری راحت تری برای شما داشته باشد. به فرض در بخش حسابداری، امور حسابداری خودتان را از مرحله کدینگ حسابداری تا عملیات صدور سند افتتاحیه و اختتامیه بصورت کامل می توانید انجام دهید. ماژول های دیگری نظیر مشتریان و فروش، دریافت پرداخت و حقوق دستمزد که اهمیت آن بر همگان مشخص است که چنین ماژول هایی را در سیستم هلو مشاهده نخواهیم کرد. تمام این موارد به بازار هدفی که آن شرکتها برای تولید نرم افزارهای مالی شان در نظر گرفته اند بر می گردد.
* در نرم افزار ERP سایان، ماژول های حسابداری و امور مالی بصورت جامع ارائه شده است که با توجه به نیاز کسب و کارهای مختلف امکان سفارشی سازی در آن وجود دارد. در این نرم افزار علاوه بر امکاناتی نظیر کدینگ های خاص، سفارشی سازی نرم افزار، امکان دریافت خروجی هایی مانند گزارشات بیمه، خرید و فروش فصلی، مالیات، صورت های مالی را نیز می توانیم داشته باشیم.


**3. مقایسه براساس قدرت نرم افزار از لحاظ گزارش گیری:**

* در نرم افزار هلو سطح تفصیلی یک سطحی آنهم از نوع ثابت می باشد.
* در نرم افزار سپیدار سطح تفصیلی از نوع شناور است اما یک سطح تفصیل با کد یونیک داریم
* در نرم افزار سایان سطح تفصیلی شناور با سطوح نامحدود می باشد.


بنابراین فرقی ندارد که شغل شما چیست، کوچک یا بزرگ، هر یک از این نرم‌افزارها در انواع مختلف و با توجه به مشاغل گوناگون در دسترس هستند. با توجه به صنف کاری شما و ویژگی‌هایی که از برنامه انتظار دارید، دامنه انتخابی متنوعی در هر سه کمپانی برای شما فراهم شده است. پس با توجه به خواسته‌های خود، اهداف و دامنه قیمتی مدنظرتان، نرم‌افزار موردنظر را می توانید انتخاب نمایید. 