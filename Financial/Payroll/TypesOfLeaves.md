---
title:  انواع مرخصی
author: سمانه رشوند  
description: آشنایی با انواع مرخصی در قانون کار
dateModified: 2022/07/01  
datePublished: 2022/07/01 
uid: Financial/Payroll/TypesOfLeaves
---

## 1-	استحقاقی: 

طبق قانون، مرخصی هر نیروی انسانی به مدت 30 روز در طول سال می باشد. این 30 روز معادل 26 روز کاری و 4 جمعه است. طبق استاندارد وزارت کار معادل 2.5 روز در ماه می باشد.

## 2-	استعلاجی:

این نوع مرخصی در رابطه با بیماری هایی می باشد که به تجویز پزشک صادر شده و کمیسیون پزشکی سازمان تامین اجتماعی آن را تایید نموده تا جزئی از سوابق کاری فرد مورد نظر محاسبه شده و هزینه آن را بیمه تقبل نماید. حداکثر بازه استفاده از این مرخصی 4 ماه بوده که برای بیماری های خاص نظیر سرطان در صورتیکه به تایید پزشک مورد اعتماد و شورای عالی پزشکی رسیده باشد، فرد کاملا بازنشسته می‌شود.

## 3-	بدون حقوق:

همان طور که از اسمش پیداست در بازه ای که از این مرخصی استفاده می شود شخص هیچگونه حقوق و مزایایی دریافت نمی کند. این مرخصی به دلیل مسائلی مانند تحصیل، سفرهای طولانی و... طبق قانون 72 وزارت کار بین کارفرما و کارگر بصورت کتبی به توافق می رسد که زمان آن می تواند حداکثر مدت 2 سال باشد.

## 4-	ازدواج یا فوت نزدیکان درجه یک:

در صورت ازدواج دائم و فوت بستگان درجه یک، به استناد ماده 73 قانون کار، هر کارگر و کارمندی می‌تواند حداکثر 3 روز مرخصی با تمامی حقوق و مزایا داشته باشد.

## 5-	زایمان برای بانوان:

هر بانوی شاغلی که باردار باشد می تواند حداکثر 6 ماه از این مرخصی با برخورداری از حقوق و بیمه که بر عهده سازمان تامین اجتماعی است استفاده نماید. بعد از اتمام دوره مرخصی کارفرما ملزم به پرداخت حق سنوات و عیدی این مدت مرخصی بوده و علاوه بر آن کارفرما موظف است با ادامه فعالیت شخص موافقت نماید.
