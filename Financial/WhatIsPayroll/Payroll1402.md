---
title: افزایش حقوق کارگران در سال 1402 چند درصد خواهد بود؟
author: سمانه رشوند  
description: طبق اخباری که از لایحه بودجه 1402 منتشر شده، کف حقوق کارمندان 7 میلیون تومان در نظر گرفته شده است. گرچه این افزایش در حالی است که هنوز مدل افزایش آن به طور کامل مشخص نشده که به چه صورت است؟ پلکانی معکوس یا برابر برای همه؟ 
dateModified: 2023/02/13  
datePublished: 2023/02/13 
uid: Financial/WhatIsPayroll/Payroll1402
---

یکی از مهم‌ترین بحث‌های داغ این روزها میزان افزایش حقوق سال 1402 می‌باشد. باتوجه به تورم بالای 48 درصد در کشور، بحث و گفتگو در مورد مقدار افزایش حقوق اهمیت زیادی هم برای کارگران و کارمندان و هم برای کارفرمایان پیدا کرده است. چرا‌که بحث اصلی عدم تطابق درصد افزایش حقوق با میزان تورم می‌باشد.

> به نقل از هادی ابوی، نماینده کانون انجمن‌های صنفی کارگری کشور، اگر حداقل حقوق سال 1402 با افزایش 100 درصدی هم مواجه باشد باز هم جوابگوی هزینه‌ها نیست.

> به نقل از خبرگزاری تسنیم، حداقل حقوق برای کارمندان توسط هیات دولت مبلغ 7 میلیون تومان پیشنهاد شده است. طبق اخباری که از لایحه بودجه 1402 منتشر شده، کف حقوق کارمندان 7 میلیون تومان در نظر گرفته شده است. گرچه این افزایش در حالی است که هنوز مدل افزایش آن به طور کامل مشخص نشده که به چه صورت است؟ پلکانی معکوس یا برابر برای همه؟

> طبق اعلام وزیر تعاون، کار و رفاه اجتماعی، تعیین حقوق و دستمزد کارگران بر اساس فرایند قانونی و اصل بر سه جانبه گرایی است. چراکه باید نمایندگان کارگری، کارفرمایی و دولت به تفاهم برسند سپس نتیجه آن ابلاغ شود.
البته قابل ذکر است هنوز تعیین حداقل حقوق سال ۱۴۰۲ در مرحله کارشناسی است و به تایید نهایی نرسیده است.

> ["مطلب پیشنهادی: حداقل حقوق و دستمزد وزارت کار در سال 1401"](https://www.hooshkar.com/Wiki/Payroll/Payroll1401)

## جدول حقوق کارگران 1402:

در جدول زیر، جزئیات حقوق کارگران با احتساب افزایش 20 درصدی در سال 1402 آورده شده است. لازم به ذکر است مبالغ اعلام شده به تومان بوده و به تصویب نرسیده‌اند:

مبلغ  |  عنوان
------------ | -------------
167 هزار و 190 تومان | حداقل دستمزد روزانه
5 میلیون و 15 هزار و هفتصد تومان |  پایه حقوق ماهانه
1 میلیون و 20 هزار تومان |  بن خواروبار
780 هزار تومان | حق مسکن
252 هزار تومان ماهانه | پایه سنوات
417 هزار و 975 تومان | حق اولاد (یک فرزند)
835 هزار و 950 تومان | حق اولاد (دو فرزند)

